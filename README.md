# TrunkCarAssistant

Tuż przed wyjazdem na narty lub na wakacje własnym autem, pojawia się ważny moment i jednocześnie problem. Jak ułożyć i zapakować do bagażnika wszystkie walizki, torby oraz inne rzeczy, które chcemy zabrać na wyjazd? Zapewne większość z nas doświadczyła sytuacji pakowania bagażnika kilkukrotnie. Niestety za każdym razem okazywało się, że można to zrobić inaczej, więc wypakowywało się auto i umieszczało cały załadunek w teoretycznie lepszy sposób. Projekt ma na celu opracowanie aplikacji mobilnej (ewentualnie strony internetowej) obliczającej i podpowiadającej, jakie ułożenie wybranych przedmiotów w bagażniku auta będzie najlepsze. Aplikacja ma za zadanie pomóc w rozwiązaniu geometrycznego problemu plecakowego, gdzie wszystkie przedmioty mają tę samą wartość, ponieważ wszystkie muszą zostać zabrane. 
